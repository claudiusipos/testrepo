<?xml version="1.0" encoding="UTF-8"?>
<data>
	<node>
		<name><![CDATA[Anna.Ellstrom]]></name>
		<title><![CDATA[Hallå där, Cecilia Lenbäck]]></title>
		<body><![CDATA[

Cecilia Lenbäck är projektledare för KRAVs  förpackningsprojekt.


Varför jobbar KRAV med förpackningar?– Vi vill att KRAV-certifierade produkter ska packas i förpackningar som är framtagna med omsorg om vår hälsa och miljö. Därför vill vi driva på utvecklingen mot förpackningar som spar in på resurser, minskar matsvinnet och inte innehåller farliga ämnen
Vad innebär KRAVs förpackningsregler i korthet?– De KRAV-certifierade företagen ska arbeta aktivt för resurs- och klimateffektiva förpackningar. KRAVs regler ställer också högre krav än lagstiftningen på utfasning av hälso- och miljöfarliga ämnen och material. Exempelvis får BPA inte förekomma i förpackningen från 1 januari 2018.
Hur kan man få hjälp med att följa reglerna?– Vi tar fram olika verktyg som ska hjälpa företagen. Först ut var vår förpackningslots, en steg-för-steg-guide till en miljöoptimerad förpackning. Vi har även tagit fram en mall för självdeklaration att använda i kartläggningen av oönskade ämnen. I höst kommer en vägledning kring material och kemikalier att läggas ut på vår hemsida. 
]]></body>
		<parent><![CDATA[]]></parent>
		<nid><![CDATA[38306]]></nid>
		<postdate><![CDATA[2017-06-12 14:18]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
	<node>
		<name><![CDATA[Anna.Ellstrom]]></name>
		<title><![CDATA[Munkagroddens resa mot miljöoptimerad förpackning ]]></title>
		<body><![CDATA[KRAVs förpackningsregler drev på Munkagrodden att gå över till en helt PVC-fri förpackning. Resan resulterade i ökad stolthet för produkten och en ännu bättre förpackning.
På Munkagrodden odlas 95 procent av alla svenska groddar. Hela produktionen är KRAV-märkt. KRAV-certifieringen var från början ett krav från Coop.
– Vi visste inte så mycket då, men nu när vi har förstått skillnaden mellan ekologiskt och KRAV är jag glad att vi använder KRAV-märket, säger Kenneth Bendroth på Munkagrodden.
Munkagrodden har tidigare använt PVC-film i förpackningen, men visste att förbudet mot PVC skulle komma i KRAVs regler och ville vara ute i god tid med att hitta en ersättning.
– Vi provade ett antal filmer, men de andades inte lika bra. Groddarna höll sämre och vi fick negativ respons från kunderna. Till slut hittade vi den PVC-fria film vi nu använder från en tillverkare i Japan. Filmen fungerar till och med ännu bättre än den vi hade tidigare. Groddarnas hållbarhet har förbättrats med 20-25 procent, säger Kenneth Bendroth.
Vad tycker ni om att KRAV har regler för förpackningar?
– Är det KRAV-märkt så vill man att det ska vara schyssta förpackningar också. Att byta till mer hållbara förpackningslösningar kan vara motsträvigt från början, eftersom det kräver jobb att leta efter rätt material och testa det. Men det känns oerhört skönt nu när vi har gjort det. Det är en bra känsla att kunna visa upp en riktigt bra produkt, där förpackningen ingår.
Munkagrodden får ibland reaktioner på att groddarna förpackas i plasttråg, men nästa blir steg att gå över till papperstråg.
]]></body>
		<parent><![CDATA[]]></parent>
		<nid><![CDATA[38305]]></nid>
		<postdate><![CDATA[2017-06-12 13:56]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Satsning på KRAV-märkt lockar fler kunder]]></title>
		<body><![CDATA[
Ett brett utbud av KRAV-märkt och en kunnig personal ökar lönsamheten för ICA Stop i Täby. Annika Anderson, miljöansvarig, ser att KRAV-certifieringen hjälper butiken att möta den stora efterfrågan på ekologiskt.
Varför har ni valt att KRAV-certifiera butiken?– Det kändes som ett naturligt steg eftersom KRAV är en välkänd certifiering som kunderna litar på. Vi satsar mycket på ekologiskt och vill bredda vårt utbud och få in mer KRAV-märkta produkter. Det är också ett sätt att höja kunskapen om KRAV-märkt bland våra anställda och i slutändan hos våra kunder.
Märker du av ett växande intresse för ekologiskt hos kunderna?– Ja, efterfrågan är väldigt stor. Det märker vi när vi gör kundenkäter. Då är ett av de vanligaste önskemålen att de vill ha mer KRAV-märkt i butiken.
Hur drar ni nytta av att ni är certifierade?– Vår personal har genomfört KRAVs obligatoriska webbutbildning för butikspersonal och utöver det har KRAV varit här och hållit i en fördjupande utbildning. Jag märker att ju mer vi lär oss, desto mer intresserade blir vi även privat. När vi gör vissa val på arbetet, som att sopsortera och fika KRAV-märkt, tar vi också med oss vanorna hem.
Ställer kunderna många frågor om KRAV-märkt?– Ja, de flesta har en mycket högre kunskap om ekologiskt nu än för några år sedan. Den vanligaste frågan är vad som är skillnaden på KRAV och EU-ekologiskt. Det är viktigt att vi kan svara på kundernas frågor.
Ser ni någon effekt på butikens lönsamhet?– Ja, eftersom vi är certifierade jobbar vi med att bredda vårt sortiment av KRAV-märkt, vilket drar fler kunder och ökar försäljningen. Kunderna kommer när vi tillmötesgår deras önskemål om mer KRAV-märkt.
]]></body>
		<parent><![CDATA[5181]]></parent>
		<nid><![CDATA[35711]]></nid>
		<postdate><![CDATA[2016-06-28 10:26]]></postdate>
		<taggar><![CDATA[Butik]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Riccardo Mondolfi - Matric Italgross]]></title>
		<body><![CDATA[
Tradition, yrkesskicklighet och kärlek till produkten är de ord som vägleder Matric Italgross när de reser Italien runt för att välja ut produkter till sitt sortiment. Matric Italgross tar in italienska matprodukter och italiensk dryck (vin, öl och sprit) till Sverige. Affärsidén är att förmedla en ny kulinarisk bild av Italien. Riccardo Mondolfi är vd.
Varför valde ni att KRAV-certifiera företaget?
– Främst för att vi vill värna om KRAV-certifiering generellt, men också för att vara bland de första med KRAV-certifierad italiensk, skivad chark.Sedan tycker vi att KRAV-certifiering handlar mycket om miljötänk, djurhållning och att det är fullt ut ”schyssta” produkter. Vilka fördelar ser ni med att vara KRAV-certifierad?
– Vi ser att KRAV blir mer och mer etablerat som varumärke. Vi märker också av slutkonsumenternas vilja att betala en slant extra för hållbart tänkande och miljön. Helt enkelt att man ser till helheten och bäddar för en bättre framtid, genom att vara ett KRAV-certifierat företag. Det känns som man tar ett ansvar.
Vilka är de största utmaningarna för en KRAV-certifierad importör?
– Att hitta de rätta produkterna och att sedan få konsumenterna att välja våra KRAV-certifierade produkter ute i butikerna. I vårt fall vill vi få fram de mest genuina produkterna med större andel hantverk där tiden är avgörande för kvalitet. ”Slow Food”-tänk. Hur går försäljningen av era KRAV-certifierade produkter?
– 2012 var ett tufft år men försäljningen var stabil. Vi utvecklar konstant nya KRAV-certifierade produkter och tror på ett bättre år 2013. Hur ser du på kostnaden för KRAV-certifiering och licens?
– Vi ser det som en väl vald investering. Hur upplever du att det kommer en revisor och kontrollerar din KRAV-produktion?
– Helt oproblematisk. Vi tycker det är bra, helt enkelt. Skulle du rekommendera andra förädlare att KRAV-certifiera sin produktion?
– Ja, det skulle vi, då vi märker en trend att konsumenter blir mer och mer medvetna om KRAV-certifierade produkter och KRAV som varumärke. Vilket råd på vägen vill du ge?
– Läs på om KRAV och ta kanske kontakt med företag i liknande bransch som är KRAV-certifierad och ställ frågor.
]]></body>
		<parent><![CDATA[5178]]></parent>
		<nid><![CDATA[18902]]></nid>
		<postdate><![CDATA[2013-11-28 11:07]]></postdate>
		<taggar><![CDATA[]]></taggar>
		<visasp><![CDATA[Företag (Stor)]]></visasp>
	</node>
	<node>
		<name><![CDATA[Kajsa.Orjavik]]></name>
		<title><![CDATA[De vill bevara fäbodtraditionen]]></title>
		<body><![CDATA[
- Vi gör det här för att bevara ett kulturarv, det här sättet att hålla mjölkkorna och hantverket med att tillverka fäbodens produkter, säger KarlOlof Sundeberg, som tillsammans med sin fru Ingegerd driver Härjedalens enda mjölkgård. Gården är KRAV-märkt sedan 4 år tillbaka.
Det är en ovanligt kall dag i mitten av juli och folk huttrar i kylan på marknadsplatsen vid Hede hembygdsgård, där jag möter upp med KarlOlof vid deras marknadsstånd. Här säljs det mesta av produkterna som tillverkas på fäboden under sommaren.
- En och annan letar sig till fäboden också, men vi annonserar och skyltar inte så mycket. Vi vill att de ska få hitta själva. Ungefär 150 besökare hittar till Östvallen varje sommar, säger KarlOlof.
Korna flyttas innan midsommar
Fågelvägen är det 12 kilometer från hemgården i Hede till fäboden, en sträcka som korna förr fick gå själva. Numera använder KarlOlof och Ingegerd djurtransport åt korna, som bara behöver gå de sista fyra kilometrarna när de flyttas till fäboden veckan innan midsommar.
På vägen mot Östvallen berättar KarlOlof om var det tidigare fanns fler aktiva fäbodar. Vi stöter också på de flesta av gårdens 23 kor. En liten grupp betar intill en tjärn och några går precis vid vägen.
Korna går fritt
- De går precis som de vill. Efter mjölkningen på morgonen går vi med dem en bit för att styra dem i en viss riktning, men när de går tillbaka kan de komma från ett helt annat håll, berättar KarlOlof.
Vi parkerar strax innan fäboden och går de sista metrarna. Samtidigt som de små timmerbyggnaderna dyker upp öppnar sig den fantastiska utsikten över Vemdalsskalet och Sånfjällets karakteristiska profil som stiger upp rätt ur skogsmarken. Här trivs även människor.
- Vi samsas ofta tre generationer i den lilla stugan. Det är något väldigt fint att få vara med om. Var och en måste ta ansvar för sitt och det krävs en respekt som man inte stöter på så mycket i övriga samhället, säger KarlOlof.
Kunskapen förs vidare till nästa generation
KarlOlof och Ingegerds barn har varit med på fäboden varje sommar och kunskaperna är säkrade till nästa generation. Men intresset för att driva mjölkproduktionen vidare finns inte hos dem, än så länge. Yngste sonen går på lantbruksskola och är intresserad av växtodling. Och KarlOlof blev först intresserad av att ta över när han träffade Ingegerd.
- Under några år i början på 1980-talet fanns det bara får här på fäboden. Vi tog över 1983 och 1984 startade vi med mjölk igen, säger han.
Efter tio år utökade KarlOlof och Ingegerd antalet kor successivt från 10 til 23. Alla kor fick då inte plats på fäboden och man fick mjölka för hand i spann. 1998 byggde KarlOlof och Ingegerd ett nytt fjös i gammal stil, men med större mått för att passa de större korna. Då byggde de också mjölkrummet och ett elaggregat gjorde det möjligt att mjölka med maskin och kyla mjölken i en tank. All mjölk går inte åt i ostproduktionen och varannan dag kör KarlOlof överskottet ner till hemgården, där det hämtas av Arlas mjölkbil. 
Enkelt att ställa om till KRAV



KarlOlof Sundeberg har kor vid sin fäbod i Härjedalen. Mjölken är KRAV-certifierad.



Sedan fyra år tillbaka är produktionen KRAV-certifierad. Att lägga om till KRAV innebar inte så stor omställning, mer än att kraftfodret som köps in är KRAV-märkt. Än så länge är inte osttillverkningen KRAV-certifierad, men tankarna finns.
- Det vore en höjdare att få ha KRAV-märket på produkterna, säger KarlOlof.
Ica-handlarna i Härjedalen har gått samman för att stötta kommunens enda mjölkproducent. Priset på mjölken i butikerna har höjts med en krona och den kronan går oavkortat till Sundebergs lantbruk. 
- Det blir ungefär 500 kronor per ko och månad och det betyder mycket för oss, säger KarlOlof.
I framtiden vill KarlOlof och Ingegerd gärna ställa upp som konsulter i fäbodbruk med osttillverkning.
- Det brukar heta att vi är den sista mjölkgården i Härjedalen men vi säger hellre att vi är den första, i en ny tid, ler KarlOlof.
]]></body>
		<parent><![CDATA[5178]]></parent>
		<nid><![CDATA[18898]]></nid>
		<postdate><![CDATA[2013-09-03 11:38]]></postdate>
		<taggar><![CDATA[Sommar, Mjölk, Djuruppfödning, Djur, Mejeri, Lantbruk]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Bekämpningsmedel bakom resistens mot medicin ]]></title>
		<body><![CDATA[Läkemedel som innehåller azoler är viktiga för att bota människor med nedsatt immunförsvar som drabbats av svåra svampinfektioner. Nu finns en ökad resistens mot dessa läkemedel och Europeiska smittskyddsmyndigheten misstänker att jordbrukets användning av bekämpningsmedel mot svampangrepp kan vara orsaken. I vissa delar av Europa förekommer en omfattande användning av azolfungicider mot mögelangrepp i spannmål. I Sverige är användningen inte lika omfattande och resistens mot läkemedel som innehåller azoler är fortfarande ovanligt.
Källa: Smittskyddsinstitutet, nyhetsartikel på webben 13 mars 2013
]]></body>
		<parent><![CDATA[5178]]></parent>
		<nid><![CDATA[18887]]></nid>
		<postdate><![CDATA[2013-06-24 13:27]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Bekämpningsmedel hämmar barns utveckling]]></title>
		<body><![CDATA[Bekämpningsmedel av typen organofosfater och pyretroider påverkar utvecklingen av barns intellektuella funktioner negativt, det konstaterar Theresa Rodrigues vid Uppsala universitet i en avhandling. Hon har undersökt följderna av att barn till småbrukare i Nicaragua utsatts för dessa medel. Om mamman utsattes för insektsmedlen organofosfater under graviditeten ledde det till sämre arbetsminne för barnen vid 7-9 års ålder. 
Källa: EPOK/SLU webbartikel 2012-10-24. 
]]></body>
		<parent><![CDATA[5178]]></parent>
		<nid><![CDATA[18888]]></nid>
		<postdate><![CDATA[2013-06-24 13:24]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Hormonstörande medel bakom flera folksjukdomar]]></title>
		<body><![CDATA[En WHO-rapport visar nya belägg för att det finns en koppling mellan hormonstörande kemikalier och flera folksjukdomar. Arbetet har letts av professor Åke Bergman som menar att det är ett miljöhot av minst samma dignitet som människans påverkan på klimatet. Bland de hormonstörande kemikalierna finns bland annat flera kemiska bekämpningsmedel.
Källor:

Pressmeddelande från Stockholms universitet
Åke Bergman m.fl. State of the Science of Endocrine Disrupting Chemicals 2012. Summary for Decision-Makers. Inter-organization programme for the sound management of chemicals. WHO, UNEP. 2013.

]]></body>
		<parent><![CDATA[5178]]></parent>
		<nid><![CDATA[18889]]></nid>
		<postdate><![CDATA[2013-06-24 13:14]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
	<node>
		<name><![CDATA[Solweig.Wall.El...]]></name>
		<title><![CDATA[Kul och lärorik kurs i sparsamt körsätt]]></title>
		<body><![CDATA[
– Man tror att man kör bra, men det finns alltid förbättringar man kan göra.
Det säger Anneli Andersson från Svanby, Tierp som i december gick en kurs i sparsam körning på Jälla anordnad av JTI.
Anneli kör mycket på gården där cirka 150 ha spannmål och 20 ha potatis odlas. Hon tyckte först att det kändes lite tungt med KRAVs regel om att alla förare i KRAV-certifierade företag ska genomgå en kurs i sparsamt körsätt senast år 2014. Nu tror hon att det kan komma ut något bra på sikt.
Kursen började och slutade med en testkörning. Var det något särskilt som du ändrade på i andra körningen?
– Jag växlade upp lite snabbare och rullade mer. Jag körde också lite fortare och gjorde av med mindre bränsle, säger Anneli.
– På det teoretiska är det däcktrycket som vi kan bli bättre på därhemma.
Kursledaren Christer Johansson från LRF Konsult påpekar att sparsamt körsätt handlar om att förbättra sin ekonomi. Åtgärderna gäller både körsättet och hur man trimmar och underhåller utrustningen. Den vanligaste förbättringsåtgärden är att köra med lägre varvtal.
Men på vilket sätt hjälper en kurs i sparsamt körsätt den som har en modern traktor med steglös växellåda?
– På kursen går vi igenom olika inställningar för steglösa växellådor och det går att göra mycket med inställningarna för att optimera dem, säger Christer Johansson.
]]></body>
		<parent><![CDATA[5178]]></parent>
		<nid><![CDATA[18894]]></nid>
		<postdate><![CDATA[2013-06-07 11:25]]></postdate>
		<taggar><![CDATA[]]></taggar>
		<visasp><![CDATA[]]></visasp>
	</node>
</data>
